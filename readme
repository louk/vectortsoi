    Төсөлд тавтай морил

    VectorTsoi онлайн SVG засварлагчийн нээлттэй төсөлд тавтай морил. Scalable
Vector Graphic (SVG) буюу бидний мэддэгээр вектор график нь математик шугаман
бүтэцтэй ба бидний мэдэх растер буюу цэгэн (bitmap) зураглалаас ялгаатай юм.
Растер График нь тэгш өнцөгт матрицын элемэнт бүр дээрх цэг болон түүний
өнгөний мэдээллэс бүрддэг бол вектор график нь цэг, шулуун, муруй гэх мэт
математик өгөгдлүүдээс бүрддэг. Иймд вектор график нь хязгаагүй нягтаршилтай
байж чаддаг ба үүнийг нь үсгийн тиг, энимэйшн, лого, том хэмжээний анонс гэх мэт
дизайн, тэр дундаа хийсвэр, нягтаршлаас хамааралгүй графикууд илүү ашиглаж
байна.

    Харин VectorTsoi төсөл нь дээрх вектор графикийг онлайн орчинд, олуулаа,
real-time байдлаар хөгжүүлэх үүлэн боломжийг олгохоор зорьж байна. Учир нь орчин
үеийн мэдээллийн технологийн чиг хандлага үүлрүү чиглэж, вэб аппликэйшний
хэрэгцээг асар ихээр үүсгээд байна. Ирээдүйд програм хангамжуудад хүчирхэг
тооцоолол шаардагдах ба энэ хурдцыг гүйцэхэд хүн бүрийн тооцоолуурыг
хүчирхэгжүүлэхээс илүүтэй өөр газар төвлөрсөн үүлэн тооцоолуурын хүчин чадлыг
интернэтээр дамжуулан ашиглах чиг хандлага ажиглагдаж байна. Харин үүнийг
хэрэгжүүлэх хамгийн таатай нөхцөл бол вэб аппликэйшн, тэр дундаа броузер дээр
тулгаварласан аппликэйшн билээ. Тийм ч учираас VectorTsoi төсөл нь бусад SVG
засварлагч дэсктоп аппликэйшнүүдээс ялгаатай нь онлайн орчинд үүлэн загвар дээр
тулгаварлан, аппликэйшнээ заавал суулгалгүй, хүссэн газраасаа интернэтээр
дамжуулан, олуулаа нэгэн зэрэг ажиллах орчинг бүрдүүлж чадахаараа давуу юм.